Фајлови за вежбу и коришћење Џупитер окружења
=============================================

За тебе смо припремили пакет фајлова за вежбу са примерима радних свески које се користе у курсту и пратећим примерима података.

Сви примери Џупитер радних свески који се користе у овом курсу су ти доступни тако да можеш сам да их покренеш и вежбаш. 

Такође смо припремили два једноставна начина да користиш фајлове за вежбу:

1. Да преузмеш пакет фајлова за вежбу и користиш Џупитер окружење на свом рачунару
2. Да фајлове за вежбу отвараш у Џупитерлајт окружењу користећи само веб-браузер

Препоручујемо ти да на неком рачунару који користиш преузмеш пакет фајлова за вежбу и инсталираш Џупитер, 
а када желиш да отвориш пример за вежбу са уређаја на коме немаш све то инсталирано, онда ти је на раслолагању други начин.

Коришћење Џупитерлајт окружења не захтева да било шта додатно инсталираш на уређају са кога приступаш, али постоје одређена ограничења. Пре свега, промене које уносиш неће бити трајно запамћене, а поред тога у Џупитерлајт окружењу је извршавање спорије и може се десити да не ради све на исти начин као у пуном Џупитер окружењу.


Коришћење фајлова за вежбу у Џупитер окружењу на твом рачунару
--------------------------------------------------------------

**Корак 1.** Треба да имаш инсталиран Пајтон у верзији 3.7 до 3.10. Ако већ имаш инсталиран Пајтон на свом рачунару пређи на Корак 2.

Ако немаш инсталиран Пајтон на свом рачунару, прати први део следећег упутства (за рад са Џупитер радним свескама ти Пајгејм не треба, зато је довољно пратити само први део упутства који се односи на Пајтон):


`Упутство за инсталацију Пајтона <https://petljamediastorage.blob.core.windows.net/root/Media/Default/Help/Uputstvo%20Python%20pygame.pdf>`_.

**Корак 2.** Са следећег линка


`https://github.com/Petlja/gim2_rac_prog_radni/archive/refs/heads/master.zip <https://github.com/Petlja/gim2_rac_prog_radni/archive/refs/heads/master.zip>`_

преузми *ZIP* фајл и распакуј га у неки фолдер на свом рачунару


.. figure:: ../../_images/inst101m.jpg
   :width: 780px
   :align: center
   :class: screenshot-shadow

Потом покрени команду SETUP.BAT тако што ћеш два пута кликнути на њено име:


.. figure:: ../../_images/inst101n.png
   :width: 780px
   :align: center
   :class: screenshot-shadow

Ова команда ће радити неко време и при томе ће инсталирати све неопходне библиотеке
за рад са Џупитер окружењем:

.. figure:: ../../_images/inst101c.jpg
   :width: 780px
   :align: center
   :class: screenshot-shadow

Када се команда заврши у фолдеру ће се појавити команда START_JUPYTER.BAT и пречица
START_IDLE:

.. figure:: ../../_images/inst101p.png
   :width: 780px
   :align: center
   :class: screenshot-shadow
   
Пречица START_IDLE ће нам бити потребна у наредном сегменту курса у коме обрађујемо
програмирање у Пајтону и за сада је слободно можемо игнорисати.

За покретање Џупитера треба да покренеш команду START_JUPYTER.BAT
тако што ћеш два пута кликнути на њено име.

На твом рачунару ће се отворити веб-прегледач са страном на којој се
виде линкови на радне свеске. Кликом на име радна свеска се отвара у новом табу веб-прегледача:


.. figure:: ../../_images/inst103.png
   :width: 780px
   :align: center
   :class: screenshot-shadow

Крени да читаш свеске и да их извршаваш корак по корак.

Пречица START_IDLE ти може затребати ако ако радиш са чистим Пајтон скриштама 
(у `.py` фајловима, а не у оквиру ћелија Џупитер свезака).

Ево и кратког видеа у коме је ово демонстрирано:

.. ytpopup:: LRMlIIv1maQ
   :width: 735
   :height: 415
   :align: center


Коришћење фајлова за вежбу у Џупитерлајт окружењу
-------------------------------------------------

Алтернативни начин да отвориш свеске из фајлова за вежбу је да одеш на `овај линк <https://petlja.github.io/gim2_rac_prog_radni/lab/index.html>`_. Када кликнеш на претходни линк у браузеру ће ти се отворити Џупитерлај окружење које изгледа овако: 

.. figure:: ../../_images/jupyter_lite.png
   :width: 780px
   :align: center
   :class: screenshot-shadow

Овај начин покретања Џупитер окружења ти може бити згоднији, поготово што материјалима можеш приступити са било ког уређаја, али обрати посебну пажњу да се твој рад и измене које направиш на свескама у овом окружењу не чувају онлајн, већ ћеш морати да на рачунар преузмеш све што је потребно сачувати.